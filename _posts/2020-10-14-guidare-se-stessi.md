---
published: true
layout: post
title: Guidare se stessi
date: 2020-10-14 20:00:00 +0100
description: # Add post description (optional)
img: posts/.jpg # Add image post (optional)
fig-caption: # Add figcaption (optional)
tags: []
---
E’ più facile guidare gli altri o se stessi? E’ più facile dire agli altri cosa fare, come essere o dirlo a noi stessi? Sicuramente agli altri. Anche a scuola, se andiamo dal ragazzino che studia meno e gli chiediamo: “I miei voti sono penosi, come posso migliorarli?”

Saprebbe dirti precisamente cosa dovresti fare: “Allora quante ore studi al giorno? Una? Poca! Devi impegnarti di più. Sentiamo hai delle distrazioni? Vanno eliminate.” 

Insomma anche chi quella cosa non la fa è in grado di dirti cosa dovresti fare, conosce la procedura per arrivare a quell’obiettivo. Ma è davvero così semplice allora? Una persona vuole smettere di fumare e basta dirgli: Non comprare più il pacchetto di sigarette? Sarebbe facile. 

Ma allora.. Cosa c’è di più? Perché non basta dire “fai o non fai questo o quell’altro?”

Perchè il nostro cervello oltre a dare input al nostro corpo su cosa fare, oltre all’area motoria, di esecuzione di un compito ha tanti altri centri che integrano ogni cosa che viviamo, ogni informazione che elaboriamo, alle emozioni. 

Il nostro cervello per essere oggi così com’è ha subito dei processi di evoluzione. Siamo partiti dal cervello rettiliano, il quale si è evoluto aggiungendo il sistema limbico, che non è altro che il nostro cervello emotivo, inconscio e da quello, si è sviluppato poi la neocorteccia, la nostra parte più razionale, la parte conscia, volontaria, capace di pensare, analizzare, calcolare.

Questo la dice lunga.. vuol dire che si sono sviluppati dei circuiti dal nostro cervello emotivo inconscio al nostro cervello razionale, con la capacità di avere pieno potere su di esso.

In certi momenti di panico, di ansia, di stress, quando siamo soffocati dalle emozioni, non sentiamo di essere più in grado di pensare. Ci sentiamo sopraffatti , non riusciamo più a mantenere il controllo. 

Esiste un circuito infatti che va dal sistema limbico e arriva alla nostra corteccia prefrontale, in cui c’è l’area della memoria di lavoro. Cosa fa quest area? elabora le informazioni, dati per riuscire a risolvere un determinato problema o portare a termine un compito. 

Ebbene succede che quando noi proviamo ansia, paura, rabbia il sistema limbico prende il controllo e inibisce quest area. Rendendoci meno capaci rispetto alle nostre possibilità di portare a termine quel compito lucidamente. 

A chi non è mai capitato di sentirsi preso dall’ansia e di colpo non ricordare più nulla oppure di avere delle prestazioni peggiori? Ora sapete il perchè. Perchè la nostra vita emotiva controlla la nostra vita razionale. Allora imparare a gestire le nostre emozioni diventa di estrema importanza se vogliamo imparare a guidare nella giusta direzione la nostra vita. 

Parleremo di questo e molto altro ancora!

## Programma dell’evento
* 21:00 Presentazioni ed inizio
* 23:00 Termine del meeting e spazio per domande, riflessioni ed approfondimenti.

## Dove si svolgerà
In diretta su Zoom; il link sarà condiviso tramite mio profilo instagram [@selenecolapietra](https://instagram.com/selenecolapietra)

## Come iscriversi
Le iscrizioni sono chiuse
